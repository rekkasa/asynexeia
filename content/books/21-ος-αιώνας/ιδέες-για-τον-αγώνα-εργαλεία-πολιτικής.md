---
title: "Ιδέες Για Τον Αγώνα Εργαλεία Πολιτικής"
isCategory: false
id: "5"
category: "21-ος-αιώνας"
draft: false
---
Η παρούσα έκδοση περιλαμβάνει δύο εκλαϊκευτικά κείμενα της Μάρτα Χάρνεκερ,
μίας από τις πιο σημαντικές μαρξίστριες διανοήτριες και αγωνιστές της Λατινικής
Αμερικής. Τα πρώτο κείμενο, γραμμένο το 2003, συμπυκνώνει τις ιδέες της
Χάρνεκερ για την Αριστερά και τις απαραίτητες αλλαγές που πρέπει να τολμήσει
ώστε να αντεπεξέλθει στα αιτήματα που της θέτουν τα κινήματα των αρχών του 21ου
αιώνα, κυρίως μέσω της εμπειρίας της Λατινικής Αμερικής. Το δεύτερο κείμενο
έχει γραφεί το 2012, μετά την ανάδειξη νέων αριστερών και λαϊκών κινημάτων σε
κυβερνητικές δυνάμεις και ρόλους σε πολλές χώρες της υποηπείρου. Οι ιδέες του
πρώτου κειμένου δοκιμάζονται,  επεκτείνονται αλλά και συγκεκριμενοποιούνται
τώρα μέσα από μία νέα θέση στην οπτική δημιουργίας και κατάκτησης των
απαραίτητων  πολιτικών εργαλείων που να ενισχύουν ταυτόχρονα διαδικασίες
πολιτικών μετασχηματισμών, συγκρότησης υποκειμένων και σχέσεις πιο άμεσης
πολιτικής εκπροσώπησης μεταξύ κοινωνίας και κράτους σήμερα. 

Τέλος κάτι που ξεχωρίζει τα κείμενα της Χάρνεκερ είναι ο εκλαϊκευτικός τους
χαρακτήρας, ενδεικτικό του πολιτικού διαπαιδαγωγητικού έργου της συγγραφέως,
μιας και στοχεύουν ακριβώς στην απεύθυνση προς και εμπλοκή των λαϊκών, και με
χαμηλή πρόσβαση στη μόρφωση, φτωχών πληθυσμών της Λατινικής Αμερικής, που
στάθηκαν οι πρωταγωνιστές των αλλαγών που συντάραξαν την υποήπειρο την πρώτη
δεκαετία του 21ου αιώνα.
